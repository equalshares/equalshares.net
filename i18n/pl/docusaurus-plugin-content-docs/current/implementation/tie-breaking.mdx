---
sidebar_position: 4
title: Remisy
---

import { Datawrapper, SemiBold } from '@site/src/components/MyComponents';
import { Currency } from '@site/src/components/CurrencyChoice';

# Jak rozwiązywać remisy?

<div class="summary">
<b>W skrócie</b>:
W rzadkich przypadkach, podczas obliczania wyniku wyborów za pomocą metody równych udziałów mogą występować remisy.
Zdarza się to z prawdopodobieństwem mniejszym niż 1%.
Opisujemy, jak zminimalizować prawdopodobieństwo wystąpienia remisów przy wdrażaniu metody równych udziałów, tak aby jak najrzadziej korzystać z losowania.
</div>

## Rekomendowana procedura rozwiązywania remisów

:::tip

Łatwym sposobem na całkowite uniknięcie losowania jest zapewnienie, że wszytkie projekty mają różne koszty (nawet jeśli koszty te różnią się tylko o <Currency>1</Currency>). 
Wówczas, jeśli zastosujemy poniższą procedurę, to losowanie nigdy nie będzie konieczne.

:::

Przy stosowaniu każdej metody liczenia głosów może wystąpić remis. W przypadku metody równych udziałów remis występuje gdy kilka projektów ma tę samą efektywną liczbę głosów.
Remisy zdarzają się rzadko, zwłaszcza gdy mamy do czynienia z większymi wyborami (np. wyborami w skali miasta).
Metoda równych udziałów jest jednak zwykle uruchamiana kilka razy z rzędu, aby ustalić jaką kwotę najlepiej rozdysponować pomiędzy wyborców. 
(Dzieje się tak w przypadku [standardowego wariantu uzupełniania wyników obliczonych przez metodę równych udziałów](completion)).
Częste uruchamianie metody zwiększa prawdopodobieństwo napotkania remisu.

Zalecamy, aby w przypadku wystąpienia remisu pomiędzy projektami (wynikającego z tego, że mają one taką samą efektywną liczbę głosów) stosować następującą procedurę:
* Wybierany jest projekt o najniższym koszcie
* Jeżeli remisujące projekty mają taki sam koszt, wówczas wybieramy ten, który oryginalnie otrzymał więcej głosów.
* Jeżeli remisujące projekty mają ten sam koszt i otrzymały tyle samo głosów, to stosujemy losowanie.

Losowanie może być użyte na dwa sposoby:
1. Przed obliczeniem wyniku wyborów sprawdzamy, czy istnieją zbiory projektów, które mają taki sam koszt i taką samą liczbę głosów. 
Dla każdego takiego zbioru potencjalnie remisujących projektów ustalamy za pomocą losowania jak rozstrzygać remis.
2. Alternatywnie, obliczamy wynik wyborów używając implementacji metody równych udziałów, która w przypadku napotkania remisu kończy się komunikatem o błędzie. Tylko w tym (mało prawdopodobnym) przypadku postępujemy tak jak w punkcie 1.

:::info sugestia

W rzadkich przypadkach, kiedy musimy użyć losowania, zalecamy aby postępować zgodnie z punktem 2 powyższej procedury.

:::

## Przykłady

### Przykład 1
Załóżmy, że w ostatniej rundzie metody równych udziałów do wyboru pozostają trzy projekty:

| Projekt | Koszt | liczba głosów | efektywna liczba głosów |
| --- | --- | --- | --- |
| Projekt 1 | <Currency>600</Currency> | 500 | **200** |
| Projekt 2 | <Currency>700</Currency> | 300 | **200** |
| Projekt 3 | <Currency>100</Currency> | 150 | 100 |

Projekty 1 i 2 mają najwyższą efektywną liczbę głosów, więc jeden z nich powinien zostać wybrany. 
Metoda wybiera więc **Projekt 1**, ponieważ jego koszt (<Currency>600</Currency>) jest niższy niż koszt Projektu 2 (<Currency>700</Currency>).

### Przykład 2

Spójrzmy na jeszcze jeden podobny przykład.

| Projekt | Koszt | liczba głosów | efektywna liczba głosów|
| --- | --- | --- | --- |
| Projekt 1 | <Currency>400</Currency> | 500 | **200** |
| Projekt 2 | <Currency>300</Currency> | 300 | **200** |
| Projekt 3 | <Currency>300</Currency> | 150 | **200** |

Tym razem wszystkie trzy projekty mają taką samą efektywną liczbę głosów.
Projekt 1 kosztuje więcej niż pozostałe dwa projekty, więc on nie zostanie wybrany.
Projekty 2 i 3 kosztują dokładnie tyle samo. Musimy zatem spojrzeć na oryginalną liczbę głosów.
Wybieramy zatem  **Projekt 2**, ponieważ jego oryginalna liczba głosów (300) jest wyższa.

### Przykład 3

To ostatni przykład ilustrujący rozstrzyganie remisów.

| Projekt | Koszt | liczba głosów | efektywna liczba głosów |
| --- | --- | --- | --- |
| Projekt 1 | <Currency>400</Currency> | 500 | **200** |
| Projekt 2 | <Currency>400</Currency> | 500 | **200** |

Projekty 1 i 2 mają taką samą  efektywną i oryginalną liczbę głosów oraz taki sam koszt.
W tym przypadku musimy wylosować jeden z tych dwóch projektów.

## Prawdopodobieństwo występowania remisów

Analiza danych wyborczych dostępnych w [bibliotece Pabulib](http://pabulib.org/) pozwala oszacować prawdopodobieństwo wystąpienia remisów.
Okazuje, że wyjątkowo rzadko (&lt;0,15%) zachodzi potrzeba losowania.
Dzieje się tak dlatego, że prawie we wszystkich przypadkach każdy remis może zostać rozstrzygnięty w oparciu o koszty projektów i oryginalne liczby głosów.

Nasza analiza pokazuje, że **tylko w 0,6% przypadków** występują projekty o dokładnie takim samym koszcie i dokładnie takiej samej liczbie głosów.
Ponadto, nawet w tych 0,6% przypadków losowanie nie jest konieczne
(na przykład dlatego, że remisujące projekty nie mają wystarczającej efektywnej liczby głosów).
Okazuje się, że **tylko w 0,15% przypadków** musimy użyć losowania.

Najwięcej remisów występuje w budżetach obywatelskich we Wrocławiu.
Są to wybory, w których uczestniczy dość mała liczba wyborców, a co więcej wyborcy mogą głosować na tylko jeden projekt z każdej z dwóch kategorii.
Jeśli wyłączymy Wrocław, to prawdopodobieństwo wystąpienia remisów jest jeszcze mniejsze:
projekty o dokładnie takim samym koszcie i dokładnie takiej samej liczbie głosów występują tylko w 0,26% przypadków, 
a losowanie jest konieczne **tylko w 0,09% przypadków**.

<details>
<summary>Szczegóły analizy danych</summary>

Analizę przeprowadziliśmy w styczniu 2023 roku z wykorzystaniem danych wyborczych z biblioteki Pabulib dla miast, które stosują głosowanie przez aprobaty. Przeanalizowaliśmy łącznie 480 wyborów przeprowadzonych w następujących miastach: Gdańsk, Warszawa, Wrocław i Zabrze. 
Jeśli nie liczyć Wrocławia, mamy 383 instancje wyborcze. 

Aby uzyskać bardziej precyzyjne oszacowanie prawdopodobieństwa wystąpienia remisu, dla każdej instancji wyborczej przeprowadziliśmy symulację 100 razy.
W każdej iteracji wybieraliśmy od 30% do 80% wyborców (czyli w losowy sposób zmniejszamy wybory), a następnie sprawdzaliśmy, czy istnieje para projektów o takim samym koszcie i takiej samej liczbie głosów.
Jeśli takie projekty istniały, sprawdzaliśmy, czy metoda równych udziałów (wykorzystująca standardową metodę [uzupełniania](completion)) napotka remis.

Jeśli spojrzymy tylko na oryginalne wybory (bez losowego zmniejszania),
to para projektów o takim samym koszcie i takiej samej liczbie głosów występuje w 1,25% przypadków. Losowanie jest konieczne w 0,21% przypadków. Wyłączając wybory we Wrocławiu, liczby te wynoszą odpowiednio 0,5% i 0,0%.

Kod źródłowy programów użytych do tej analizy [jest ogólnodostępny na GitHub](https://gist.github.com/DominikPeters/2208ca4c7c1464bc1d3956829195f20a).
</details>
