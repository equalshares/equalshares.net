---
title: Zalety
---

# Zalety metody równych udziałów

Strona ta opisuje korzyści płynące z zastosowania metody równych udziałów do liczenia głosów w budżecie obywatelskim.
Przedstawiamy tu wnioski płynące z analizy kilkudziesięciu edycji budżetu obywatelskiego. Analizujemy jak zmieniłby się wynik wyborów, gdyby miasta zastosowały metodę równych udziałów zamiast standardowej metody liczenia głosów (która po prostu wybiera projekty 
z największą liczbą głosów).
Wnioski płynące z tej analizy są następujące: metoda równych udziałów prowadzi do bardziej sprawiedliwych wyników wyborów oraz lepiej odzwierciedla preferencje wyborców. Zastosowanie metody równych udziałów prowadzi 
również do wyższego średniego zadowolenia wyborców. Na tej stronie omawiamy również najważniejsze teoretyczne właśności metody.

**Główną zaletą** metody równych udziałów jest to, że sprawia ona, że budżet obywatelski staje się procesem bardziej demokratycznym: każdy głos się liczy, ponieważ każdy głos decyduje o równej części budżetu. Standardowa metoda ignoruje głosy mniejszości i w esktremalnych przypadkach pozwala nawet 
małej grupie skoordynowanych wyborców zdecydować o całym budżecie. Jest to główny argument przemawiający za używaniem metody równych udziałów. Pokazujemy również, że prowadzi ona do obiektywnie lepszych wyników wyborów w oparciu o następujące kryteria:

* [**Wyższe zadowolenie i mniej wykluczonych wyborców**](/benefits/metrics). Analiza danych pokazuje, że przy użyciu metody równych udziałów wyborcy średnio popieraliby więcej wybranych projektów. Mniejszy byłby odsetek wyborców, 
którzy nie popierają ani jedengo z wybranych projektów. Każda grupa wyborców byłaby traktowana w sposób równy. [[więcej]](/benefits/metrics)
* [**Proporcjonalny podział środków ze względu na kategorie projektów**](/benefits/categories). Analiza danych pokazuje, że używanie standardowej metody dyskryminuje pewne kategorie projektów. Inne kategorie są z kolei uprzywilejowane.
 Metoda równych udziałów znacząco redukuje ten efekt, a tym samym lepiej odzwierciedla preferencje wszystkich mieszkańców gminy. [[więcej]](/benefits/categories)
* [**Matematyczne gwarancje sprawiedliwości**](/benefits/mathematical-guarantees). Istnieją liczne prace naukowe na temat metody równych udziałów. Wykazano między innymi, że używanie metody równych udziałów gwarantuje, 
że każda grupa wyborców o spójnych preferencjach będzie miała proporcjonalny wpływ na wynik wyborów. [[więcej]](/benefits/mathematical-guarantees)
* [**Porównanie z innymi systemami głosowania dla budżetu obywatelskiego**](/benefits/comparisons). Porównujemy metodę równych udziałów ze standardowym systemem głosowania, z metodą oceny większośćiowej (stosowaną w Paryżu) oraz z głosowaniem kwadratowym. [[więcej]](/benefits/comparisons)